---
---
Redovisning kmom06
=========================

###Hur gick det att jobba med klassen för filtrering och formatting av texten?


Det gick rätt smärtfritt, underlaget hjälpte till mycket och det var inte speciellt svårt att anpassa det för att fungera i ramverket rakt av. Inga större problem med att få det att fungera. Jag tycker att jag lyckades lösa alla extrauppgifter också och det blev rätt enkelt att använda filtren från redovisa sidans content också.

###Berätta om din klasstruktur och kodstruktur för din lösning av webbsidor med innehåll i databasen.


Jag valde att försöka återanvända så mycket som möjligt av koden som fanns men att flytta det till en kontroller och en klass istället. Det lyckades jag rätt bra med jag har lagt så lite kod som möjligt i kontrollern och låter istället klassen lösa det mesta som går. Jag har även lagt så lite kod som möjligt i vy filerna.
Jag använder mig av klassen för att hämta data från databasen och för att filtrera texten genom att anropa min filterklass.


###Hur känner du rent allmänt för den koden du skrivit i din me/redovisa, vad är bra och mindre bra?


Det finns bra och dåliga saker. Jag är inte speciellt nöjd med det sista med content. Efter att ha suttit ett tag med att anpassa det som fanns kom jag mer och mer att tänka på att det hade varit bättre och lättare att skriva om allt eller börja från början. Jag är inte alls nöjd med flödet som har blivit för användaren i dagsläget. Jag är däremot nöjd med att ha lyckats göra generell sql kod för content, den stödjer olika namn på tabellen i alla fall även om det hade varit bättre med även generella kolumner, det är ett steg på vägen.
Jag tycker att det vart bra med att skapa en egen klass istället för att lagra allt i kontrollern.

Jag är nöjd med det jag skrev i dice100 spelet där tycker jag att jag fick till en bättre struktur och klassen blev mer frikopplad från allt.


###Ser du potential till refactoring av din kod och/eller behov av stöd från ramverket?


Det finns alltid saker som man vill göra om när man är färdig :) Man kan alltid göra koden bättre och lättare att läsa, men allt är en fråga om tid och prioritering. Jag skulle t.ex kunna använda url() metoden på fler ställen där jag inte använt den idag. Sen skulle jag gärna vilka försöka göra mina klasser mer generella så de kan återanvändas på ett bra sätt.
Vad gäller ramverket så tycker jag så här långt att jag har det stöd jag behöver i det.


###Vilken är din TIL för detta kmom?

Jag har lärt mig om textfiltrering och har fått en översikt om hur man kan skapa ett enkelt CMS system. Jag har fått öva mer på att använda databasen och skapa CRUD för denna i ramverket.
